<h1>Implementace</h1>

<p>Strategie dostane jako vstup jeden argument s ID hráče (0, 1, 2 nebo 3) a na standardní výstup musí vypsat do 2 vteřin jednořádkovou odpověď popisující plánovanou akci (popsáno níže). Příklad spuštění strategie:</p>

<pre>
$ ./mojeNejlepsiStrategie 1
/ 1 3
</pre>

<p>Strategie z příkladu hraje jako hráč s ID 1 a v tomto kole staví cestičku na souřadnicích <code>[x,y] = [1,3]</code> (tedy spojuje případná naleziště surovin na souřadnicích [0,2] a [2,4]).</p>

<p>V pracovním adresáři dostane strategie soubor <code>playfield.txt</code> popisující herní plán a kuchařku receptů v následujícím formátu:</p>

<pre>
Kolo: 123
Kamenu: 5
Hlavni: ABC
Kucharka:
RGB 1
AEE 2
EADO 3
Mapa:
A:3;B:3,-:1,A:1,,,,H:1,-:0,G:3;H:3
,,,,,@:2,-:0,,
B:1,-:0,,-:0,,-:0,,,G:1
,,,,,@:1,-:0,,
,,,,,,,,
,,,,,,,,
C:1,,,,,,,,F:1
,,,,,,,,
C:3;D:3,,D:1,,,,E:1,,E:3;F:3
</pre>

<p>kde:</p>
<ul>
	<li><code>Kolo: 123</code> udává aktuální kolo</li>
	<li><code>Kamenu: 5</code> udává zbývající počet kamenů</li>
	<li><code>Hlavni: ABC</code> udává recept na hlavní lektvar který musí hráč sestavit než může sestavovat recepty z kuchařky. Tato řádka chybí pokud již hráč tento lektvar sestavil</li>
	<li><code>Kuchařka:</code> udává začátek kuchařky bodovaných lektvarů</li>
	<li><code>RGB 1</code> popisuje lektvar skládající se z částí R, G a B, tento lektvar je za jeden bod</li>
	<li><code>Mapa: </code> po tomto návěstí následuje herní plán </li>
</ul>

<p>Herní plán je popsán následovně:</p>
<ul>
	<li>Jeden řádek/sloupec (oddělený čárkou) odpovídá jednomu řádku/sloupci mapy</li>
	<li>Jednotlivé buňky jsou bud vrcholy, nebo hrany a obé můžou obsahovat několik položek oddělených středníkem <code>;</code> (např. <code>A:3;B:3</code>)
		<ul>
			<li>vrchol může obsahovat ingredienci</li>
			<li>hrana může obsahovat cestičku(y) jednoho ze směrů (-, |, / nebo \) a/nebo kámen</li>
		</ul>
	</li>
	<li>Každá položka se skládá ze svého jednopísmenného názvu a čísla odděleného středníkem, např:
		<ul>
			<li><code>A:3</code> políčko obsahuje 3 kusy suroviny A</li>
			<li><code>|:0</code> na políčku je cestička postavená strategií 0 spojující vrchol nahoře a dole od políčka</li>
			<li><code>\:1;#:3</code> políčko obsahuje cestičku postavenou strategií 1, která ale byla zablokovaná kamenem položeným strategií 3</li>
		</ul>
	</li>
	<li>Vyskytovat se mohou pouze:
		<ul>
			<li><b>Velká písmena bez diakritiky</b> = suroviny do lektvarů</li>
			<li><b>Znaky <code>- | / \</code></b> = cestičky daných směrů</li>
			<li><b>Mřížka <code>#</code></b> = kámen</li>
		</ul>
	</li>
</ul>

<p>Každá strategie musí na standardní výstup odpovědět do dvou vteřin jednou z možných akcí:</p>
<table>
<thead><tr><th>Akce</th><th>Význam</th></tr></thead>
<tbody>
<tr><td><code>c x y</code></td><td>Postav cestičku na souřadnicích [x, y]. "c" může být jeden ze znaků <code>- | / \</code></td></tr>
<tr><td><code># x y</code></td><td>Polož kámen na souřadnici [x, y]</td></tr>
</tbody></table>

<h2>Spuštění</h2>
<ul>
	<li>Vyhodnocovací program vyžaduje nainstalován python2.7 (pravděpodobně i nižší, ale netestovali jsme to)</li>
	<li>Typické spuštění serveru: <code>./redbot.py strategie0/random.sh strategie1/random.sh strategie2/random.sh strategie3/random.sh</code></li>
	<li>Záznam hry uloží program do adresáře <code>game</code> ve formátu <code>playfield.txt.kolo</code></li>
	<li>Grafický záznam hry je možno zobrazit spuštěním <code>./TODO</code></li>
</ul>

<h2>Stažení</h2>
<p>Stáhněte si <a href="http://TODO/server.tar.gz">vyhodnocovací program</a> nebo naklonujte GitHub repozitář: <code>git clone https://github.com/jhutar/RedBot.git</code></p>
