Základní pravidla:
------------------
Dva obchodní řetězce soupeří o to, kdo získá více peněz na čtvercové síti s městy s daným počtem obyvatel. Hráči můžou kamkoliv stavět své hypermarkety a určovat v nich ceny zboží. Na konci každého dne (kola) se všichni obyvatelé rozhodnou kde budou nakupovat dle toho, jak daleko mají do daného obchodu a kolik dané zboží stojí.

* hraje se kolově
* hrací pole je čtvercová síť, jednotlivá políčka mají souřadnice od [0,0] (levý horní roh), osa "x" je levo-pravá, osa "y" je zhora-dolů
* na jednom plánu hrají dva soupeři
* na plánu jsou rozmístěna města s různými počty obyvatel (1 až 100)
* v libovolném okamžiku může být na jakémkoliv políčku město a hypermarket, ale nemůžou tam být dva hypermarkety zároveň
* v každém kole hráč nastaví ceny v jednotlivých obchodech (maximální cena je 10 eur), a volitelně zavře nějaké obchody a/nebo postaví nové
  * jednotlivé ceny/akce jsou odděleny středníkem, zavření obchodu je ve formátu "z X Y" a postavení nového ve formátu "n X Y", uzavírané obchody uvádějte před stavbou nových
  * při nastavování cen v obchodech jsou tyto uspořádány dle jejich umístění na plánu (odshora-dolů, při rovnosti zleva-doprava)
    * stejně jsou uspořádány obchody i v souboru s hracím plánem
  * příklad odpovědi je "1.3;2;2.5;z 0 2;n 3 3", kde je uvedena i cena rušeného obchodu, ale není cena nového
* v každém kole se provede:
  * nastavení cen obchodů - i těch rušených
  * odstranění rušených obchodů
  * lidé jdou nakupovat:
    * každý člověk z každého města se individuálně rozhodne, kde nakoupí - každému obchodu přiřadí váhu úměrnou vzdálenosti a ceně, konkrétně:
      * vaha_obchodu = 1 / ( (1+manhatanska_vzdalenost) * (1+(cena_v_obchode^3)) )
      * manhatanska_vzdalenost je vzdálenost od obchodu dle https://cs.wikipedia.org/wiki/Manhattansk%C3%A1_metrika
    * tento člověk se poté rozhodne kde nakoupit dle váhy všech obchodů ("hodí si kostkou" kam půjde)
      * nejčastěji tedy půjde do blízkého levného obchodu, občas zabloudí do vzdáleného drahého
    * majitel obchodu, v němž tento člověk nakupuje, získá "cena_v_obchode - 1 - (cena_v_obchode^2)/10" eur (náklady na výrobek jsou 1 euro, (cena_v_obchode^2)/10 jsou služby spjaté s prodejem)
  * platba nájemného za obchody: majitel za každý obchod zaplatí 30 eur nájemného
  * postavení nových obchodů - jen těch, které nejsou v konfliktu s ostatními, cena za postavení je 250 eur
  * na konci kola se peníze každého hráče zaokrouhlí na setiny eur
* hraje se na daný počet kol (1000) a dokud mají oba hráči nějaké peníze
* vyhraje ten hráč, který má na konci hry více peněz


Technická / implementační pravidla:
-----------------------------------
Úkolem je implementovat program, který má na vstupu 1 argument s ID hráče (1 nebo 2), a na standardní výstup odpoví do 2 vteřin jednořádkovou odpověď.

Program bude mít ve svém pracovním adresáři na začátku každého kola nový soubor "playfield.txt" popisující hrací plán. Příklad hracího plánu:

Kolo: 1
Rozmer: 15
Mesta: 11
0 1 10
0 12 15
1 7 20
2 2 15
2 12 18
7 11 20
8 1 20
8 7 40
12 13 30
13 1 30
13 10 15
Hrac1: 104 euro 4 obchodu
1 3 2.00 15.00
8 7 2.00 43.00
11 1 2.00 17.00
13 12 2.00 19.00
Hrac2: 258 euro 3 obchodu
1 12 2.00 28.00
11 12 3.00 28.00
12 1 1.30 2.60
Hrac1_odpoved: "2;2;2;2;"
Hrac2_odpoved: "2;3;1.3;"

kde:
- "Kolo: 1" značí aktuální kolo
- "Rozmer: 15" značí velikost čtvercové sítě hracího plánu
- "Mesta: 11" znamená, že na hracím plánu je 11 měst - seznam následuje
  - "0 1 10" v seznamu měst znamená město na souřadnicích [0,1] s 10 obyvateli
- "Hrac1: 104 euro 4 obchodu" - souhrn vlastností hráče, následuje seznam obchodů
  - "1 3 2.00 15.00" v seznamu obchodů znamená obchod na souřadnicích [1,3] měl v posledním kole cenu zboží nastavenou na 2.00 eura a zisk 15.00 eur (po odečtení nákladů na prodej a nájemného)
- "Hrac1_odpoved: "2;2;2;2;"" je odpověď daného hráče v tomto kole
  - odpověď hráče může být prázdná (v prvním souboru před prvním kolem)

Předpokládaný výstup programu: řetězec se středníkem jako oddělovačem, postupně obsahující:
- ceny všech současných obchodů (i těch které hráč ruší) - ceny jsou reálná čísla s libovolnou přesností
- zavírané obchody ve formátu "z X Y" ("zavírám obchod na souřadnicích [X,Y]") (musí být uvedeny před případně nově zakládanými)
- nové obchody ve formátu "n X Y" ("nový obchod na souřadnicích [X,Y]") (musí být uvedeny za případně rušenými)

Příklad odpovědi je "1.3;2;2.5;z 0 2;n 3 3" což znamená nastavení cen ve 3 obchodech hráče, zrušení jednoho z nich (na souřadnicích [0,2]) a postavení nového (na souřadnicích [3,3]).
